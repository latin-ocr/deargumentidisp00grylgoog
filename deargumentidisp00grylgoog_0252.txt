Satira XV.

“ Satiram quintam decimam ab ec, ad quem refertur,

conscriptam esse, multi non putant, qua de re infra

iudicabimus, cum quale argumentum satirae sit viderimus.

In exordio poeta agit de superstitionibus Aegyp·
tiorum, apud quos varia animalia tamquam deos coli
ostendit3 Aegyptios igitur carne horum animalium religio-
sissime se abstinere, quod de herbis quoqne certis valere
demonstrat. Nefas illic esse animalia iugulare, humanis
corporibus vesci licere (vv. 1—13). Talia, inquit poeta, ¹
cum Ulixes Phaeacibus narraret, ut mendax aretalogus
merito in mare abici debebat, neque id mirum, cum in
anilibus fabellis narrandis nullos testes producere posset
(vv. 14-26). Se vero poeta confirmat rem enarratu·
rum, non minus incredibilem, sed nihilo minus veram et
testimoniis multorum testium comprobatam (vv. 27--32).

Transit igitur ad facinus quoddam exponendum,
quod in Aegypto non multo ante commissum erat. Inter
duas vicinas gentes, Ombitas et Tentyrites, cum veteres
essent simultates, tandem rem eo venisse, ut Tentyritae
insidias Ombitis pararent, victoriam se facile reportaturos

sperantes ab adversariis, qui in eo occupati essent, ut

 

