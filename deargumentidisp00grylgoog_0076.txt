,69-

vero ad satiram refingendam aggressus sit, cuius restitu· '
tio omnino supervacanea dici possit, huic studio eius in·
dulgere vix poterimus. Iam in principio libelli negavimus
nobis licere versus Iuvenalis ἃᾶ arbitrium mutare aut
inter se miscere ad sententiam meliorem reddendam.
Quid, quod et negat R„ 'scriptam esse hanc satiram, ut
enumerationem vitiorum exhiberet, et nihilominus eandem
enumerationem in sua dispositione probat?

Transimus ad locos singulos examinandos. Prologi

versus sine impedimentis profluunt usque ad v. 21. Sermo

est de moribus honestis veterum, quorum simplicitatem
laudat *quidem poeta, sed ita ut deos antiquos fabulasque
haud dubie cavilletur. Iam antea hoc studium eius de-
prehendimus In prima satira vv. 81 sqq. non nimis
severi sunt3 insat. II. alia exempla sunt. cfr VI. 393,
VIII. 132, XIII. 40, 78. — V. 7 poeta more suo nomen

ipsum non nominat, cuius rei aliud exemplum est XVI. 6:

et Samia genetrix quae delectatur. arena.

Post v. 20 'poeta subito se ad amicum his verbis convertit:

antiquum etvetus est alienum, Postume, lectum
concutere atque sacri genium contemnere fulcri.

Prologo enim finito ad ipsum argumentum transire vult.
Similem transitionem in sat. ¹XIII. invenimus, ubi poeta
post aliquot versus, quibus sententia generalis continetur,
hoc modo orationem continuat (vv. 5-6):

quid sentire putas omnes, Calvine, recenti
de scelere et fidei violatae crimine?

 

