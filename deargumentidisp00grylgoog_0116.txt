-109-

Postremo imperator ipse procedit cum syrmate, persona, ·

cithara ε

res haud mira tamen citharoedo principe mimus
nobilis. ’

(lum in sat. II. examinanda versaremur, ibi adno-
tavimus post r. 142 sex versus addi, quos e sat· VIII.
in secundam furtim irrepsisse suspicabamur. Sine dubio
res ita se habet. Eandem rem eodem fere modo duobus
locis exponi, iam habet dubitationem. Montio Gracchi
retiarii munere fungentis multo probabilior estin sat.
VIII, ubi de vitiis nobilium hominum agitur; Gracchus
qui nudum vultum spectatoribus ostendebat, multo aptius
illio inseritur post Damasippum, qui persona indutus
agebat, et Lateranum, qui exercitationes suas equestres
noctis tenebris occultabat, quam in satiram secundam,
ubi mentio eius post nuptias virorum aliena esse videtur

Ribbeckius (l. 1. p. 104) dilucide demonstrat, quo-
modo singuli versus 143—48 satirae secundae singulis
versibus 200 sqq. satirae octavae respondeant. Recte ille
quidem3 sed cum dicit 11. 143 sqq. pravam et ieiunam
imitationem eorum versuum esse, quos in sat. VIII. ha-
bemus nescio an nimis severus sit. Neque enim hoc
concludere possumus ex ea comparatione, quam inter'hos
versus instituit; vv. 143-—481de0 secernimus quod locum
male defendunt, non quod deteriores aut male compositi
nobis videantur.

His exemplis scelestorum hominum allatis, qui quam-

quam generis nobilitate aequalibus longe antecellebant,

 

