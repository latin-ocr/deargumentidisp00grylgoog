..13-

Postremi 25 versus nihil habent, quo offendamur.
Ad vim orationis augendam poeta forma dialogi utitur
atque iram in probrosos homines sententiis brevibus ef-
fundit. Ex quo fit ut transitiones et crebrae sint et su-
bitae, sed cum leges orationis sequantur uon opus estsin-
gulas perscrutari. De extremis duobus . versibus et de
magna et inopinata eorum mansuetudine supra locuti
sumus.

Nos vero totam hanc satiram perlegentes facile ad-
ducimur, ut multas eius partes a Iuvenale diversis tem-
poribus scriptas esse credamus, postea in unum coniunc-
tae, ut quasi praefatio totius operis essent. Qua de re
tamen praeter coniecturas nihil certi adferre licet. Sed
copiam illam verborum, qua in clientibus commemorandis â€™
utitur, vestigia satirae cuiusdam continere, quae miseras
clientium condiciones universa adumbratura esset, non
negaverim. Maiorem enim locum haec vestigia obtinent,
quam ut a poeta temere inserta esse credamus. Cum
autem in prima satira de variis rebus sermo oreretur,
poeta non dubitabat ea quoque adhibere, quae iam diu
parata habebat, licet haec a principio seposuisset, ut ad

alium usum servarentur. Sic sine dubio cur prima lu-

venalis satira argumentum tam varium habeat facillime

explicamus.

 

